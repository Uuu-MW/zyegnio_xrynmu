https://plus.google.com/102782620851624413175/posts/1jm9sjpgvMH (Cŷnjiá Dâixaŋyon)

曹操《短歌行》

對酒當歌，人生幾何。
譬如朝露，去日苦多。

慨當以慷，憂思難忘。
何以解憂，唯有杜康。

青青子衿，悠悠我心。
但爲君故，沈吟至今。

呦呦鹿鳴，食野之苹。
我有嘉賓，鼓瑟吹笙。

明明如月，何時可輟。
憂從中來，不可斷絕。

越陌度阡，枉用相存。
契闊談讌，心念舊恩。

月明星稀，烏鵲南飛。
繞樹三匝，何枝可依。

山不厭高，水不厭深。
周公吐哺，天下歸心。


Dzau Chau <i>Tuán Ka Xraŋ</i>

Tûi cyú taŋ ka, ninsrieŋ kiə́ixa.
Phiê nio trieulô, khiô nit khó ta.

Khə̂i taŋ jiə́ khaŋ, qyusiə nan myaŋ.
Xajiə́ kré qyu, jyi xyú dókhaŋ.

Cheŋcheŋ ciə́ krim, jyujyu ŋá sim.
Dân xryê kyun kô, drim ŋrim tî krim.

Qriuqriu luk mrieŋ, zhiək jiá tiə brieŋ.
Ŋá xyú krapin, kó srit thye srieŋ.

Mrieŋmrieŋ nio ŋyot, xadiə khá tryet
Qyu dzyoŋ tryuŋ ləi, pyúkhá tuándzyet.

Xyotmrak-dôchen, qyáŋ jyôŋ siaŋ dzun.
Khetkhuat dam qên, sim nêm gyû qən.

Ŋyot mrieŋ seŋ qhiəi, qochiak nəm pyui.
Niéu dyô sam cəp, xa tie khá qiəi.

Sren pyú qiém kau, shýi pyu qiém shim
Tyu Kuŋ thó bô, thenxra kyui sim.
